# Prezentáció
## Elvárás
10-15 perces prezentáció bármilyen eszközzel (ppt, prezi, canva, figma, flipchart papírok, táblára rajzolás stb.) az órán előadva.

## Osztályzat
A prezi elkészítése rögtön megadja az elégséges (2) érdemjegyet, utána +1 az alábbiak közül mindegyikért:
- Bemutatod, a téma hogyan érinti/fogja érinteni a szakterületedet/munkádat/vállalkozásodat.
- Interaktív elemet teszel bele (kvíz, szavazás, játék; nem kell online, lehet például fizikai játék, kézfelemelés is)
- Legalább 3 forrást hivatkozol, amire alapoztad a prezentációban található információkat - célszerű nem blogokat, twitter bejegyzéseket hivatkozni, de nyilván ezt a témád kutatása során látod majd, mi elérhető, minek van értelme. (Nagyon javaslom, hogy próbáljátok ki a Google Scholart is, hátha találtok valami hasznosat)
**Fontos:** Az előadás minősége **nem** befolyásolja az eredményt, ha valakinek nincs prezentációs tapasztalata, az nem jelent hátrányt jegy szempontból!

## Visszajelzés lehetőségek
Ti dönthetitek el, mivel szeretnétek élni, a következőket tudom mindenkinek felajánlani:
- Jegyzetelek az előadásod közben, és odaadom utána, hogy szerintem mi fejlődési terület.
- Az előadás után csoportosan megbeszéljük, mik lehetnek a fejlődési területek.
- 1:1 megbeszéljük, mik lehetnek a fejlődési területek.
- Felvesszük (a saját telefonoddal) az előadásod, és vissza tudod nézni magad.
- Felvesszük (a saját telefonoddal) az előadásod, és 1:1 visszanézzük közösen és átbeszéljük.

## Témák
Egyeztetés után bármilyen témát lehet választani, de néhány ötlet:

- Az e-commerce oldalak kialakulása és életünkbe integrálódása
- Mi az a keresőmotor optimalizálás és miért fontos ismerni vállalkozóként? (inkább Search Engine Optimization, SEO néven fogsz találni róla infót)
- Webfejlesztés a gig-economyban
- AI etika (nagyon széles topic, rengeteg forrással, de komplex is; érdemes olyasmikben gondolkozni, mint az önvezető autók collision decisionjei)
- Internetarchívumok és a relevanciájuk a jövőbeli történelemkutatásokban
- Gamifikáció az oktatásban
- Proteinhajtogatás AI segítségével (javasolt kiindulópont: AlphaFold)
- A genetikai adatbázisok szerepe a családfakutatásban
- Mit jelent a GDPR a weboldalaknak és webalkalmazásoknak? Mi a lényege a sütis üzeneteknek?
- A digitális döntéshozatal jogi problémái munkavállalók felvételekor (ez ilyen AI CV elemzés környéki téma)